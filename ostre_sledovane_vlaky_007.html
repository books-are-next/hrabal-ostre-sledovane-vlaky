<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title></title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="5">
    <link rel="prev" href="./ostre_sledovane_vlaky_006.html">
    <link rel="next" href="./ostre_sledovane_vlaky_008.html">
    <link rel="self" href="ostre_sledovane_vlaky_007.html">
    <meta name="identifier" content="hrabal-ostre-sledovane-vlaky-77cf702">
    <meta name="role" content="chapter">
  </head>
  <body data-nb-words="2752" data-nb-chars="15585" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ostre_sledovane_vlaky_006.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="0" data-nb-chars="0"></h1>
        <p class="chunk" data-nb-ref-number="2" id="chunk2" data-nb-words="136" data-nb-chars="718"><span class="idea" data-nb-ref-number="1" id="idea1" data-nb-words="136" data-nb-chars="718">V&nbsp;bloku zarachotilo a&nbsp;červené kolečko hrkalo a&nbsp;měnilo se&nbsp;v&nbsp;bílé a&nbsp;já jsem vytáhl z&nbsp;bloku klíč a&nbsp;vyběhl na&nbsp;perón, do&nbsp;přístěnku, lokomotiva pískala u&nbsp;vjezdu a&nbsp;pan přednosta sestupoval po&nbsp;schodech, jako by&nbsp;se&nbsp;nic nestalo, tak se&nbsp;nějak tím křikem do&nbsp;světlíku očistil, jako by&nbsp;to&nbsp;byla zeď nářků. Hubička o&nbsp;něm vypravoval, že&nbsp;zrovna tak křičívá i&nbsp;na svou manželku, která&nbsp;– ač&nbsp;dcera řezníka z&nbsp;Volar&nbsp;– si&nbsp;to&nbsp;nechává líbit, ale čtyřikrát do&nbsp;roka udělá vzpouru, a&nbsp;když pan přednosta nejvíc na&nbsp;ni&nbsp;křičí a&nbsp;razí pro ni, co&nbsp;to&nbsp;je&nbsp;slušná ženská, paní přednostová po&nbsp;něm hodí to, co&nbsp;má&nbsp;po&nbsp;ruce. Jednou před Vánocemi, když na&nbsp;ni&nbsp;křičel, zatáhla si&nbsp;pana přednostu do&nbsp;koupelny a&nbsp;dala mu&nbsp;facku, až&nbsp;se&nbsp;zhroutil do&nbsp;vany k&nbsp;vánočnímu kaprovi.</span></p>
        <p class="chunk" data-nb-ref-number="3" id="chunk3" data-nb-words="17" data-nb-chars="103"><span class="idea" data-nb-ref-number="2" id="idea2" data-nb-words="17" data-nb-chars="103">Pan přednosta vešel do&nbsp;kanceláře a&nbsp;jediným pohledem se&nbsp;přesvědčil, že&nbsp;s&nbsp;dopravou není všecko v&nbsp;pořádku.</span></p>
        <p class="chunk" data-nb-ref-number="4" id="chunk4" data-nb-words="7" data-nb-chars="46"><span class="idea" data-nb-ref-number="3" id="idea3" data-nb-words="7" data-nb-chars="46">„Tak co, hoši,“ řekl otcovsky, „máte situaci?“</span></p>
        <p class="chunk" data-nb-ref-number="5" id="chunk5" data-nb-words="8" data-nb-chars="48"><span class="idea" data-nb-ref-number="4" id="idea4" data-nb-words="8" data-nb-chars="48">„Voják nám stál u&nbsp;kolíku,“ zašklíbal se&nbsp;Hubička.</span></p>
        <p class="chunk" data-nb-ref-number="6" id="chunk6" data-nb-words="6" data-nb-chars="46"><span class="idea" data-nb-ref-number="5" id="idea5" data-nb-words="6" data-nb-chars="46">„Ten ostře sledovanej transport?“ vyvalil oči.</span></p>
        <p class="chunk" data-nb-ref-number="7" id="chunk7" data-nb-words="5" data-nb-chars="34"><span class="idea" data-nb-ref-number="6" id="idea6" data-nb-words="5" data-nb-chars="34">„Ten s&nbsp;třema vykřičníky,“ povídám.</span></p>
        <p class="chunk" data-nb-ref-number="8" id="chunk8" data-nb-words="9" data-nb-chars="70"><span class="idea" data-nb-ref-number="7" id="idea7" data-nb-words="9" data-nb-chars="70">„Četli jste…?“ ukázal na&nbsp;vyhlášku podepsanou panem říšským zmocněncem.</span></p>
        <p class="chunk" data-nb-ref-number="9" id="chunk9" data-nb-words="3" data-nb-chars="22"><span class="idea" data-nb-ref-number="8" id="idea8" data-nb-words="3" data-nb-chars="22">„Četli,“ řekl Hubička.</span></p>
        <p class="chunk" data-nb-ref-number="10" id="chunk10" data-nb-words="3" data-nb-chars="18"><span class="idea" data-nb-ref-number="9" id="idea9" data-nb-words="3" data-nb-chars="18">„A&nbsp;uvážili jste…?“</span></p>
        <p class="chunk" data-nb-ref-number="11" id="chunk11" data-nb-words="7" data-nb-chars="49"><span class="idea" data-nb-ref-number="10" id="idea10" data-nb-words="7" data-nb-chars="49">„Uvážili a&nbsp;rozhodli,“ zasmál se&nbsp;výpravčí Hubička.</span></p>
        <p class="chunk" data-nb-ref-number="12" id="chunk12" data-nb-words="16" data-nb-chars="91"><span class="idea" data-nb-ref-number="11" id="idea11" data-nb-words="16" data-nb-chars="91">„Hoši, ale to&nbsp;by&nbsp;se&nbsp;mohlo kvalifikovat jako sabotáž,“ kýval pan přednosta a&nbsp;vyšel na&nbsp;perón.</span></p>
        <p class="chunk" data-nb-ref-number="13" id="chunk13" data-nb-words="53" data-nb-chars="316"><span class="idea" data-nb-ref-number="12" id="idea12" data-nb-words="53" data-nb-chars="316">V&nbsp;lokomotivě ostře sledovaného vojenského transportu byl bledý inženýr Honzík, vedoucí betriebsamtu, který si&nbsp;sám zajel pro tenhle vlak až&nbsp;do&nbsp;Libochu. A&nbsp;teďka tam stál jako rukojmí, obracel oči v&nbsp;sloup a&nbsp;spínal ruce, stál těsně v&nbsp;okýnku mašiny a&nbsp;do staničních oken a&nbsp;dveří ukazoval, jak naše stanička mu&nbsp;dala zabrat.</span></p>
        <p class="chunk" data-nb-ref-number="14" id="chunk14" data-nb-words="366" data-nb-chars="2130"><span class="idea" data-nb-ref-number="13" id="idea13" data-nb-words="366" data-nb-chars="2130">A&nbsp;pan přednosta salutoval a&nbsp;já jsem šel ke&nbsp;kolejím a&nbsp;salutoval jsem taky. A&nbsp;lokomotiva zastavila a&nbsp;spustili se&nbsp;z&nbsp;ní dva štíhlí esesáci, parabely v&nbsp;prstech, chvíli se&nbsp;dívali na&nbsp;mou červenou čepici. Srazil jsem kramflekem a&nbsp;zasalutoval, ale oni mně každý z&nbsp;jedné strany nasadili ústí té&nbsp;automatické zbraně na&nbsp;lalok plic a&nbsp;musel jsem po&nbsp;schůdkách na&nbsp;stroj a&nbsp;vlak se&nbsp;rozejel. A&nbsp;mně to&nbsp;bylo divné, oba ti&nbsp;esesáci byli krásní, spíš jako by&nbsp;psali básničky nebo šli hrát tenis, ale oni se&nbsp;mnou stáli v&nbsp;lokomotivě, s&nbsp;inženýrem Honzíkem stál velitel tohohle transportu, hejtman v&nbsp;rakouské horské čepici, přes obličej měl položenou vyhojenou jizvu, která mu&nbsp;přeskočila přes ústa a&nbsp;pokračovala po&nbsp;bradě dál, i&nbsp;strojvedoucí byl v&nbsp;uniformě, držel se&nbsp;rychlostní páky a&nbsp;seděl v&nbsp;tapecírovaném křesle, byla to&nbsp;říšská mašina na&nbsp;černé uhlí, vedle sedadla strojvedoucího byla páka, tak jak je&nbsp;vedle křesel pro nemocné, kdy lze proměnit sedadlo v&nbsp;lehátkovou postel. A&nbsp;ti dva esesáci mi&nbsp;pořád navlíkali na&nbsp;hroty plic hlavně parabel a&nbsp;jejich oči, zrovna tak jako ty&nbsp;hlavně, se&nbsp;nehnutě dívaly na&nbsp;hejtmana, který se&nbsp;ale díval do&nbsp;krajiny. Viděl jsem, jak na&nbsp;statku kdosi ze&nbsp;zvědavosti otevřel záklop a&nbsp;vylezl na&nbsp;cínovou střechu a&nbsp;teď zvedal ruce, jako by&nbsp;se&nbsp;vzdával. Jistě z&nbsp;transportu na&nbsp;něho vykřikli, jistě na&nbsp;něho namířili nějakou zbraň, ten na&nbsp;střeše měl zvednuté ruce, jako by&nbsp;připíjel slunci, byl to&nbsp;obecní pitomec Jordán, který pásl krávy a&nbsp;trávil nedělní letní odpoledne tím, že&nbsp;do&nbsp;kesírku dal láhev piva a&nbsp;jezdil na&nbsp;lodičce a&nbsp;každou chvíli vytáhl ten kesírek a&nbsp;nalil do&nbsp;sklenice čerstvého piva a&nbsp;potom stál na&nbsp;lodičce, zrovna tak jako teďka na&nbsp;střeše, stál na&nbsp;lodičce v&nbsp;trenýrkách a&nbsp;zvednutou rukou připíjel slunci, volal na&nbsp;slunce, vyrážel skřeky: Eh! Eh! Eh! a&nbsp;potom vypil pivo do&nbsp;dna, viděl jsem i&nbsp;paní přednostovou za&nbsp;oknem kuchyně, měla oči oddělené mosaznou tyčinkou, na&nbsp;které byly malinké záclonky, zvedla ruce, a&nbsp;potom lokomotiva ostře sledovaného transportu se&nbsp;rozjížděla podle toho rozstříleného vlaku na&nbsp;páté koleji, otočil jsem oči, abych viděl, co&nbsp;tomu říkají ti&nbsp;dva, a&nbsp;oni zase se&nbsp;na&nbsp;mne dívali tak, jako bych já&nbsp;ten vlak rozstřílel.</span></p>
        <p class="chunk" data-nb-ref-number="15" id="chunk15" data-nb-words="4" data-nb-chars="34"><span class="idea" data-nb-ref-number="14" id="idea14" data-nb-words="4" data-nb-chars="34">„Du Arschlecker,“ procedil esesák.</span></p>
        <p class="chunk" data-nb-ref-number="16" id="chunk16" data-nb-words="21" data-nb-chars="146"><span class="idea" data-nb-ref-number="15" id="idea15" data-nb-words="21" data-nb-chars="146">„Solche Schweine ist besser sofort schiessen,“ řekl druhý. „Dreissig Minuten Verspätung,“ zasyčel první a&nbsp;víc mi&nbsp;narazil ústí parabely mezi žebra.</span></p>
        <p class="chunk" data-nb-ref-number="17" id="chunk17" data-nb-words="130" data-nb-chars="718"><span class="idea" data-nb-ref-number="16" id="idea16" data-nb-words="130" data-nb-chars="718">Jak to&nbsp;bylo jinačí, když jsem si&nbsp;vyjel tenkrát před třemi měsíci za&nbsp;svou smrtí, naklonil jsem se&nbsp;ke&nbsp;kase, byl večer, kasírka měla ryšavé vlasy, povídám: Jednu jízdenku! A&nbsp;ona mne poznala a&nbsp;povídá: Pane výpravčí, ale kam? Povídám: Jedu tam, kam se&nbsp;vaše oči podívají poprvé. A&nbsp;ona se&nbsp;zasmála: Jak to&nbsp;poprvé? Já&nbsp;se&nbsp;na&nbsp;ty&nbsp;jízdenky dívám pořád. Povídám: Víte co, slečno? Dívejte se&nbsp;na&nbsp;mne a&nbsp;levou rukou vytáhněte jednu jízdenku. A&nbsp;ona se&nbsp;hyzlila: Ale pane výpravčí, já&nbsp;můžu prodávat potmě. A&nbsp;smála se, protože myslela, že&nbsp;žertuju. A&nbsp;tedy povídám: Tak sedmý sloupec, sedmý foch, sedmička jako u&nbsp;židů. Sáhla tam a&nbsp;pořád se&nbsp;dívala na&nbsp;mne, nespustila oči a&nbsp;řekla: Bude to&nbsp;do&nbsp;Bystřice u&nbsp;Benešova a&nbsp;bude to&nbsp;stát umtadvacet korun…</span></p>
        <p class="chunk" data-nb-ref-number="18" id="chunk18" data-nb-words="187" data-nb-chars="1040"><span class="idea" data-nb-ref-number="17" id="idea17" data-nb-words="187" data-nb-chars="1040">Stroj se&nbsp;otřásal, do&nbsp;dálky se&nbsp;třpytily pláně sněhu, který tál a&nbsp;pořád tikal barevnými krystalky. V&nbsp;příkopě leže tři mrtví koně, jak je&nbsp;v&nbsp;noci vyhodili Němci z&nbsp;vagónu. To&nbsp;jen otevřeli dveře a&nbsp;ty mrchy vyhodili. Teď leželi v&nbsp;příkopě u&nbsp;trati, nohy natažené k&nbsp;nebi jak sloupy, na&nbsp;kterých se&nbsp;opírá neviditelný portál nebe. Inženýr Honzík se&nbsp;na&nbsp;mne díval a&nbsp;jeho oči byly plné smutku a&nbsp;zlosti, že&nbsp;v&nbsp;jeho úseku se&nbsp;mu&nbsp;zpozdil tenhle ostře sledovaný transport. A&nbsp;zavinil jsem to&nbsp;jistě já, proto bylo správné, že&nbsp;mě&nbsp;ti&nbsp;esesáci vzali na&nbsp;mašinu a&nbsp;pořád se&nbsp;dožadují, aby mi&nbsp;mohli posunout ty&nbsp;hlavně parabel do&nbsp;týlu hlavy a&nbsp;dát si&nbsp;znamení, stisknout kohoutky a&nbsp;nasypat do&nbsp;mne náboje a&nbsp;otevřít dvířka… To&nbsp;jsem přesně cítil, a&nbsp;přesto jsem myslel, že&nbsp;to&nbsp;je&nbsp;jen tak, že&nbsp;tohohle nejsou schopni, protože oba byli takoví fešáci, já&nbsp;jsem měl vždycky hrůzu z&nbsp;krásných lidí, nedovedl jsem s&nbsp;krásnými lidmi nikdy pořádně pohovořit, potil jsem se, koktal jsem, tak jsem se&nbsp;podivoval krásné tváři, tolik jsem byl oslněný, nikdy jsem se&nbsp;nemohl podívat v&nbsp;krásný obličej.</span></p>
        <p class="chunk" data-nb-ref-number="19" id="chunk19" data-nb-words="210" data-nb-chars="1196"><span class="idea" data-nb-ref-number="18" id="idea18" data-nb-words="210" data-nb-chars="1196">Zato ten hejtman byl ošklivý, ta&nbsp;dlouhá jizva, která se&nbsp;mu&nbsp;zakrojila do&nbsp;obličeje, jako kdyby v&nbsp;mládí upadl obličejem na&nbsp;rezatý hrnec, ten hejtman se&nbsp;teď na&nbsp;mne podíval. Zvedl jsem ruku a&nbsp;chytil jsem se&nbsp;takové štruple visící od&nbsp;stříšky lokomotivy. Dovolil jsem si&nbsp;to&nbsp;proto, že&nbsp;ten hejtman se&nbsp;na&nbsp;mne jen zadíval a&nbsp;viděl, že&nbsp;jsem trotl, který stojí u&nbsp;kolejnic, trotl, kterému na&nbsp;ředitelství v&nbsp;Hradci Králové řekli, aby u&nbsp;těch kolejnic stál a&nbsp;spouštěl a&nbsp;vytahoval semafory, zatímco říšská armáda se&nbsp;jeho stanicí nejdřív valí na&nbsp;východ a&nbsp;teďka zase nazpátek. Povídám si, Němci stejně jsou blázni. Nebezpeční blázni. Já&nbsp;jsem byl taky tak trochu blázen, ale na&nbsp;útraty sebe, kdežto Němci pořád na&nbsp;útraty těch druhých. Stáli jednou na&nbsp;páté koleji, celý vlak vojáků, kteří si&nbsp;chodili nakupovat do&nbsp;krámku ve&nbsp;vesnici jídlo a&nbsp;cukroví a&nbsp;kostky umělého medu, až&nbsp;jeden voják vytáhl potají tu&nbsp;kostku, na&nbsp;které stály ty&nbsp;ostatní, a&nbsp;umělý med se&nbsp;zřítil a&nbsp;obchodník to&nbsp;spočítal a&nbsp;zjistil, že&nbsp;chybí pět kostek medu, a&nbsp;velitel dal nastoupit celému cuku a&nbsp;až do&nbsp;večera prohledával celý vlak a&nbsp;vyšetřoval ty&nbsp;kostky umělého medu, a&nbsp;když je&nbsp;nenašel, teprve pak osobně šel k&nbsp;obchodníkovi a&nbsp;salutoval a&nbsp;obřadně se&nbsp;mu&nbsp;omluvil…</span></p>
        <p class="chunk" data-nb-ref-number="20" id="chunk20" data-nb-words="18" data-nb-chars="92"><span class="idea" data-nb-ref-number="19" id="idea19" data-nb-words="18" data-nb-chars="92">To&nbsp;byli možná zrovna titíž Němci, co&nbsp;teď stáli se&nbsp;mnou na&nbsp;lokomotivě, možná, že&nbsp;to&nbsp;byli oni.</span></p>
        <p class="chunk" data-nb-ref-number="21" id="chunk21" data-nb-words="108" data-nb-chars="571"><span class="idea" data-nb-ref-number="20" id="idea20" data-nb-words="108" data-nb-chars="571">Topič zamrkal na&nbsp;mne vesele, pak fofroval uhelkou uhlí, házel nejdřív až&nbsp;dozadu na&nbsp;rošt, pak doprostředka rytmickými pohyby, aby poslední lopatou stáhl uhlí na&nbsp;samý kraj roštu. A&nbsp;oči hejtmana se&nbsp;mi&nbsp;dívaly na&nbsp;zápěstí, tam, kde jsem i&nbsp;já měl jizvu, rukáv se&nbsp;mi&nbsp;svezl a&nbsp;hejtman se&nbsp;díval na&nbsp;tu&nbsp;vyhojenou ránu, jako bych byl nějaká knížka. Už&nbsp;ten hejtman asi věděl víc, už&nbsp;se&nbsp;na&nbsp;všechno díval z&nbsp;druhé strany, a&nbsp;jeho oči se&nbsp;podobaly dvěma kouskům kamence. A&nbsp;všichni se&nbsp;mi&nbsp;dívali na&nbsp;zápěstí a&nbsp;hejtman natáhl bičík a&nbsp;vyhrnul jím i&nbsp;můj druhý rukáv a&nbsp;díval se&nbsp;i&nbsp;na tu&nbsp;druhou jizvu.</span></p>
        <p class="chunk" data-nb-ref-number="22" id="chunk22" data-nb-words="2" data-nb-chars="16"><span class="idea" data-nb-ref-number="21" id="idea21" data-nb-words="2" data-nb-chars="16">„Kamarad,“ řekl.</span></p>
        <p class="chunk" data-nb-ref-number="23" id="chunk23" data-nb-words="46" data-nb-chars="277"><span class="idea" data-nb-ref-number="22" id="idea22" data-nb-words="46" data-nb-chars="277">A&nbsp;dal znamení a&nbsp;ostře sledovaný vojenský transport zpomaloval a&nbsp;dvě parabely se&nbsp;mi&nbsp;odtáhly od&nbsp;zad a&nbsp;já už&nbsp;jsem se&nbsp;na&nbsp;ty&nbsp;dva krásné vojáky nepodíval, jen jsem hleděl na&nbsp;podlahu, na&nbsp;járkované železné plechy, které se&nbsp;neustále pohybovaly, jak lokomotiva žejbrovala po&nbsp;kolejnicích.</span></p>
        <p class="chunk" data-nb-ref-number="24" id="chunk24" data-nb-words="3" data-nb-chars="20"><span class="idea" data-nb-ref-number="23" id="idea23" data-nb-words="3" data-nb-chars="20">„Geh,“ řekl hejtman.</span></p>
        <p class="chunk" data-nb-ref-number="25" id="chunk25" data-nb-words="3" data-nb-chars="24"><span class="idea" data-nb-ref-number="24" id="idea24" data-nb-words="3" data-nb-chars="24">„Děkuju,“ pošeptal jsem.</span></p>
        <p class="chunk" data-nb-ref-number="26" id="chunk26" data-nb-words="99" data-nb-chars="583"><span class="idea" data-nb-ref-number="25" id="idea25" data-nb-words="99" data-nb-chars="583">A&nbsp;pořád jsem nevěděl, jestli to&nbsp;není legrace, otevřel jsem dvířka, sestoupil na&nbsp;první schůdek, pak každým krokem níž a&nbsp;níž, napřáhl jsem nohu a&nbsp;dopadl na&nbsp;pěšinku, jako bych si&nbsp;zatančil kozáčka, ještě skok a&nbsp;stál jsem, a&nbsp;lokomotiva se&nbsp;zase rozjížděla a&nbsp;podle mne míjely otevřené vagóny s&nbsp;tygry, někteří vojáci měli otevřené kilové konzervy a&nbsp;vyhrnuté rukávy a&nbsp;na nože napichovali kousky masa a&nbsp;jedli, jiní, na&nbsp;kolenou automatické zbraně, houpali holínkama, jako by&nbsp;si&nbsp;máchali nohy v&nbsp;potoce; když mne každý ten vagón minul, pořád jsem cítil, že&nbsp;moje záda mohou být pořád dobrým terčem.</span></p>
        <p class="chunk" data-nb-ref-number="27" id="chunk27" data-nb-words="153" data-nb-chars="876"><span class="idea" data-nb-ref-number="26" id="idea26" data-nb-words="153" data-nb-chars="876">Jako poslední vagón toho transportu jel kastlák, otevřený, z&nbsp;kterého se&nbsp;houpaly černé ženské punčochy, asi sestřičky z&nbsp;polního lazaretu, ale já&nbsp;jsem pořád byl na&nbsp;dostřel německých parabel, revolverů a&nbsp;automatů, poněvadž s&nbsp;Němci, teď jsem to&nbsp;poznal sám na&nbsp;sobě, nikdy jeden nevěděl, co&nbsp;provedou, paní Karáskovou, která bydlí hned vedle nás, Němci zavřeli hned v&nbsp;roce čtyřicet a&nbsp;vrátila se&nbsp;loni na&nbsp;Vánoce, celou tu&nbsp;dobu, ty&nbsp;čtyři roky, byla v&nbsp;Pečkárně a&nbsp;tam utírala krev po&nbsp;popravách, celé čtyři roky utírala krev a&nbsp;hlavní kat byl na&nbsp;ni&nbsp;hodný, dával jí&nbsp;šunku, prosíval ji, aby zpívala Černé oči, proč pláčete? a&nbsp;říkal jí: Račte… a&nbsp;jak prosím? A&nbsp;potom zničehonic ji&nbsp;pustili domů, navždycky, a&nbsp;ještě jí&nbsp;napsali omluvný dopis, ale paní Karásková se&nbsp;z&nbsp;toho pomátla, na&nbsp;pracáku jí&nbsp;dali hned místo v&nbsp;topírnách, dali jí&nbsp;do&nbsp;ruky konev s&nbsp;olejem a&nbsp;musela dolévat a&nbsp;utírat mašinám ložiska.</span></p>
        <p class="chunk" data-nb-ref-number="28" id="chunk28" data-nb-words="225" data-nb-chars="1213"><span class="idea" data-nb-ref-number="27" id="idea27" data-nb-words="225" data-nb-chars="1213">Blížil jsem se&nbsp;k&nbsp;zatáčce trati, už&nbsp;z&nbsp;dálky trčelo k&nbsp;nebi těch dvanáct kopyt mrtvých koní, jak sloupy ve&nbsp;staroboleslavské kryptě. Myslil jsem na&nbsp;Mášu, na&nbsp;to, jak jsme se&nbsp;poprvé setkali, když jsem ještě byl u&nbsp;traťmistra, který nám dal dva kbelíky s&nbsp;červenou barvou a&nbsp;řekl, abychom natírali plot kolem celých státních dílen. Máša začínala u&nbsp;dráhy zrovna tak jako já, stáli jsme proti sobě, mezi námi byl vysoký drátěný plot, u&nbsp;nohou jsme měli každý svůj kbelík se&nbsp;suříkovou barvou, každý svůj štětec a&nbsp;proti sobě jsme tupali, natírali plot, každý ze&nbsp;své strany, pořád tak tvářemi proti sobě, čtyři kilometry celkem bylo toho plotu, pět měsíců jsme takhle každý den proti sobě stáli a&nbsp;všecko jsme si&nbsp;s&nbsp;Mášou řekli, ale pořád byl mezi námi ten plot; po&nbsp;natření dvou kilometrů toho plotu jsem jednou natřel drát ve&nbsp;výši Mášiných úst tou červenou barvou a&nbsp;řekl jsem jí, že&nbsp;ji&nbsp;mám rád, a&nbsp;ona z&nbsp;druhé strany natřela ten drát taky a&nbsp;řekla, že&nbsp;ona mě&nbsp;má&nbsp;taky ráda… a&nbsp;podívala se&nbsp;mi&nbsp;do&nbsp;očí, a&nbsp;že to&nbsp;bylo v&nbsp;příkopě, ve&nbsp;vysoké lebedě, nastavil jsem ústa a&nbsp;skrz ten natřený drát jsme se&nbsp;políbili, a&nbsp;když jsme otevřeli oči, ona měla na&nbsp;ústech takovou červenou kundičku a&nbsp;já taky, rozesmáli jsme se&nbsp;a&nbsp;od té&nbsp;doby jsme byli šťastni.</span></p>
        <p class="chunk" data-nb-ref-number="29" id="chunk29" data-nb-words="45" data-nb-chars="228"><span class="idea" data-nb-ref-number="28" id="idea28" data-nb-words="45" data-nb-chars="228">Když jsem došel k&nbsp;těm třem mrtvým koním, posadil jsem se&nbsp;jednomu na&nbsp;břicho a&nbsp;opřel hlavu o&nbsp;jeho nohu. Hlava druhého koně na&nbsp;mne zírala vytřeštěným okem, jako by&nbsp;i&nbsp;ten mrtvý kůň se&nbsp;mnou prožil to, co&nbsp;se&nbsp;mi&nbsp;před chvíli mohlo stát.</span></p>
        <p class="chunk" data-nb-ref-number="30" id="chunk30" data-nb-words="358" data-nb-chars="2044"><span class="idea" data-nb-ref-number="29" id="idea29" data-nb-words="358" data-nb-chars="2044">Tenkrát jsem stoupal po&nbsp;schodech hotýlku v&nbsp;Bystřici u&nbsp;Benešova, v&nbsp;zátočině schodů pracoval zedník v&nbsp;bílých šatech, dlabal, aby do&nbsp;zdi zasádroval dvě kramle, na&nbsp;kterých za&nbsp;chvilku bude viset hasicí přístroj značky Minimax, ten zedník už&nbsp;byl starý, ale měl tak ohromná záda, že&nbsp;se&nbsp;musel otočit, abych prošel, a&nbsp;pak si&nbsp;ten zedník pískal valčík z&nbsp;Hraběte Luxemburka, a&nbsp;já jsem vešel do&nbsp;pokojíčku, bylo to&nbsp;odpoledne, vytáhl jsem dvě břitvy, jednu čepel jsem zadlabal do&nbsp;štokrlátka v&nbsp;koupelně, druhou jsem položil vedle a&nbsp;začal jsem si&nbsp;pískat valčík z&nbsp;Hraběte Luxemburka, svlékl jsem se, otočil kohoutek s&nbsp;horkou vodou a&nbsp;pak jsem se&nbsp;zamyslel a&nbsp;potichu otevřel dveře. A&nbsp;ten zedník stál z&nbsp;druhé strany dveří, na&nbsp;chodbě, a&nbsp;jako by&nbsp;i&nbsp;on pootevřel dveře a&nbsp;chtěl se&nbsp;podívat na&nbsp;mne, co&nbsp;dělám, jako jsem se&nbsp;já&nbsp;chtěl podívat na&nbsp;něho. A&nbsp;já jsem přibouchl dveře, vklouzl do&nbsp;vany, musel jsem pomalu usedat, tak byla ta&nbsp;voda horká, dokonce jsem sykal bolestí, opatrně a&nbsp;bolestně jsem usedal. A&nbsp;potom jsem nastavil zápěstí a&nbsp;prořízl si&nbsp;pravou rukou zápěstí levačky… a&nbsp;pak jsem vší silou udeřil zápěstím pravačky na&nbsp;tu&nbsp;obrácenou čepel zatemovanou do&nbsp;štokrlete. A&nbsp;vložil jsem obě ruce do&nbsp;horké vody, díval se, jak zvolna ze&nbsp;mne vytéká krev, jak je&nbsp;voda růžová, jak ale pořád ta&nbsp;červená krev tak znatelně proudí, jako by&nbsp;mi&nbsp;ze&nbsp;zápěstí někdo vytahoval dlouhý, pérující červený fáč, tančící závojíček… a&nbsp;potom jsem houstl ve&nbsp;vaně, tak jako houstla ta&nbsp;barva, kterou jsme natírali ten plot kolem celých státních dílen a&nbsp;museli jsme do&nbsp;ní&nbsp;lít terpentýn… a&nbsp;hlava se&nbsp;mi&nbsp;naklonila a&nbsp;do úst mi&nbsp;tekla malinová limonáda, která ale byla lehounce slaná… a&nbsp;potom ty&nbsp;soustředěné modré a&nbsp;fialové kruhy, které pérovaly jako pohybující se&nbsp;barevné spirály… a&nbsp;potom se&nbsp;nade mnou naklonil stín a&nbsp;o&nbsp;tvář mi&nbsp;zavadila brada zarostlá strniskem. Byl to&nbsp;ten zedník v&nbsp;bílých šatech. Podebral mne a&nbsp;vylovil jako červenou rybu, které pramení ze&nbsp;zápěstí červené ploutvičky. Položil jsem hlavu na&nbsp;jeho halenu a&nbsp;slyšel jsem, jak moje mokrá tvář hasí vápno, a&nbsp;ta vůně byla to&nbsp;poslední, co&nbsp;jsem vnímal.</span></p>
        <p class="chunk" data-nb-ref-number="31" id="chunk31" data-nb-words="504" data-nb-chars="2816"><span class="idea" data-nb-ref-number="30" id="idea30" data-nb-words="504" data-nb-chars="2816">Seděl jsem na&nbsp;mrtvém koni, hlavu opřenou o&nbsp;vztyčenou nohu, která trčela proti nebi, dotýkal jsem se&nbsp;hřívečky, kterou mají koně u&nbsp;kopyt… a&nbsp;kolem projížděl náklaďák a&nbsp;vesele si&nbsp;pískal. Vagóny mě&nbsp;zacláněly, rytmicky odhalovaly a&nbsp;roztřásl jsem se, vyhrkly mi&nbsp;sliny, protože začátek toho všeho byl u&nbsp;strýčka Nonemana v&nbsp;Karlíně, spal jsem tam u&nbsp;strejdy Máši, uložili mě&nbsp;do&nbsp;ateliéru na&nbsp;kanape a&nbsp;přikryli dekou, navíc přikrytou tou plachtou, na&nbsp;které byla namalovaná Praha a&nbsp;nad ní&nbsp;aeroplán, ve&nbsp;kterém se&nbsp;nechávali zákazníci fotografovat jako piloti nebo pozorovatelé, celé legrační skupinky se&nbsp;vešly do&nbsp;fotografie na&nbsp;tom aeroplánu, a&nbsp;potom v&nbsp;noci, když bylo u&nbsp;Nonemanů ticho, přišla Máša, vklouzla pod tu&nbsp;plachtu s&nbsp;aeroplánem a&nbsp;hladila mne, celá se&nbsp;přitiskla a&nbsp;já jsem ji&nbsp;hladil taky, a&nbsp;byl jsem mužský až&nbsp;do&nbsp;té&nbsp;doby, kdy k&nbsp;tomu mělo přijít, ale tu&nbsp;najednou jsem zvadl a&nbsp;bylo se&nbsp;vším ámen, Máša se&nbsp;pokoušela mne štípat, ale já&nbsp;jsem zmrtvěl, jako bych ve&nbsp;všech končetinách ochrnul… a&nbsp;za hodinu zase vyklouzla Máša zpod té&nbsp;plachty a&nbsp;odešla do&nbsp;pokojíčku k&nbsp;tetě… a&nbsp;já už&nbsp;jsem se&nbsp;na&nbsp;ni&nbsp;ráno nepodíval, jak zařezaný jsem seděl, chodili zákazníci, stavěli se&nbsp;za&nbsp;tu&nbsp;plachtu, pod kterou jsem v&nbsp;noci přišel k&nbsp;tak špatné zkušenosti, stoupali si&nbsp;jeden na&nbsp;židli a&nbsp;druhý na&nbsp;štafličky a&nbsp;strejda Nonemanů dával každému do&nbsp;ruky buďto láhev nebo trychtýř, potom vlezl pod sukně tomu svému přístroji, zvedl ruku a&nbsp;dal znamení jak hudbě, a&nbsp;opět se&nbsp;vykasal zpod té&nbsp;sukně a&nbsp;za pět minut přinesl tu&nbsp;fotografii, protože nad vchodem měl veliký nápis: Za&nbsp;pět minut hotové. Tak chodili celé dopoledne, až&nbsp;přišli dva němečtí vojáci, a&nbsp;když si&nbsp;jeden stoupl na&nbsp;židli a&nbsp;druhý na&nbsp;štafličky a&nbsp;pan Noneman dal před ně&nbsp;tu&nbsp;plachtu s&nbsp;aeroplánem a&nbsp;Prahou, ozvala se&nbsp;dunivá rána a&nbsp;potom vítr proletěl ateliérem a&nbsp;porazil tu&nbsp;plachtu s&nbsp;aeroplánem a&nbsp;ti dva vojáci spadli, a&nbsp;strejda, který se&nbsp;kasal pod sukni, upadl také, ale to&nbsp;bylo málo, potom přišel ohromný průvan a&nbsp;viděl jsem, jak se&nbsp;celá stěna ateliéru odvalila a&nbsp;průvan odnesl strejdu a&nbsp;ty dva vojáky a&nbsp;z&nbsp;pokoje přivál tetu a&nbsp;Mášu, které letěly vzduchem a&nbsp;přitom si&nbsp;obě chtěly stáhnout sukně, ale nedařilo se&nbsp;jim to, vlasy se&nbsp;jim obracely a&nbsp;vlály a&nbsp;zaclonily mi&nbsp;celé nebe a&nbsp;všichni jsme padli a&nbsp;potom ještě jako míče zvolna padali na&nbsp;loučce… a&nbsp;jako poslední přivál ten průvan tabuli, na&nbsp;které byl nápis: Za&nbsp;pět minut hotové… Po&nbsp;hlavní ulici přeběhlo několik lidí a&nbsp;pak bylo dlouho ticho, potom začaly houkat sirény a&nbsp;projelo několik sanitních aut a&nbsp;pak přišlo několik rozedraných lidí, jako blázni se&nbsp;smáli, pořád se&nbsp;smáli a&nbsp;padali na&nbsp;záda na&nbsp;loučku, leželi na&nbsp;zádech a&nbsp;smích jimi otřásal… a&nbsp;pak teprve přišel člověk, otočil se&nbsp;a&nbsp;ukázal směrem na&nbsp;Vysočany a&nbsp;povídá: Hroznej nálet, lidi! A&nbsp;když se&nbsp;zadíval na&nbsp;loučku, na&nbsp;tu&nbsp;velkou ceduli, opakoval s&nbsp;jinačím smyslem to, co&nbsp;tam bylo napsáno: Za&nbsp;pět minut hotové…</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ostre_sledovane_vlaky_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>